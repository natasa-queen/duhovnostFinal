---
title: Hodočašća u BiH
date: 2023-07-02T10:54:14.266Z
objavljeno: (*objavljeno u "Katoličkom tjedniku" (br. 26/23))
---
Hodočašće svako veoma je važno,
jer to je osobno iskustvo s Kristom,
koje je za svakog od nas posebno snažno.

Kreni u Olovo!
Svetište najstarije na Balkanu,
gdje vjernici mole Gospinu krunicu oko župe i oltara,
posjeti Marijanska svetišta stara.

Kreni kod sv. Ive,
on je dokaz vjere žive!
Najstarije svetište u Bosni,
na to smo vrlo ponosni.
Kreni svetom Ivi u naručje
kreni u Podmilačje!

Kreni u Komušinu na brdo Kondžilo,
čeka te čudotvorna slika Gospe naše drage,
koja pruža svojoj djeci
za život potrebne snage.

Kreni u Međugorje!
Majka naša draga
na Podbrdo te zove,
na obraćenje poziva sve kćeri i sinove.

Kreni u Sarajevo!
Gospino svetište na Stupu i
sv. Ante na Bistriku
imaj i ta svetišta na vidiku.

Kreni u Prnjavor!
Župa sv. Ante Padovanskog,
koju obilježje nacionalnog spomenika krasi,
pokreni se i kreni na hodočašća gdje god da si!

Kreni putem hodočašća,
kreni putem tim, učvrsti svoj odnos s Bogom
i pobjedu svaku odnesi nad Zlim.