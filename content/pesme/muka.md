---
title: Muka
date: 2023-03-16T12:13:10.371Z
objavljeno: (*objavljeno u "Katoličkom tjedniku" (br. 13/23))
---
Spasitelju Kriste,
ulaskom u Jeruzalem dočekan si kao pravi kralj Izraelski,
a zatim izdan od svih nas,
najgore, najmučnije, najbolnije,
da, svi smo te izdali, izrazito neprijateljski.

Odavno ti je to Spasitelju jasno,
da ćemo ti klicati Hosana, da ćemo ti klicati glasno,
a već u drugom trenu,
sve naopako krenu.
Mi ti i dalje kličemo glasno,
ali ne više Hosana,
nego RASPNI GA, RASPNI,
o dal' nam je to jasno!

Spasitelju, hrabro pristaješ na svu muku u naše ime dozvoljavaš da te bičuju i tuku, užasan bol podnosiš za nas ti,
radi naših grijeha strada
Krist Kralj Sin Božji.

O, kolika je samo tvoja Ljubav prema nama,
a šta mi uradismo, osudismo te,
bez imalo savjesti, stida i srama.

Na Golgotu se križ uznosi,
a naš spasitelj Oca prosi:
"Oče oprosti im, jer ne znaju što čine".
Zaista ne znamo, da Sin Božji,
za svakog od nas,
svaki dan pun ljubavi iznova gine.

Ostao si poslušan Bogu
i strpljivo podnosiš svu patnju
sve do smrti,
kako bismo se mi napokon obratili,
za sve naše grijehe prinesenoj ŽRTVI.