---
title: Isus nas zove
date: 2023-03-28T10:54:14.266Z
objavljeno: (*objavljeno u "Katoličkom tjedniku" (br. 16/23))
---
Čujemo li da nas Isus zove,
osjeti li naše srce tu žar?
On poziva i tebe i mene
i za svakog ima poseban dar.

Molimo te Isuse,
otvori naša srca i uši,
da možemo tvoj poziv osjetit u duši.

Potakni nas da ti dođemo bliže,
da hodimo svaki tren zajedno,
da navještamo tvoju ljubav i Božju Riječ,
da budemo kao jedno.

Čuo si naših srca vapaj
i zoveš nas k sebi.
Evo nas Isuse, odazivamo se,
da se klanjamo i služimo samo tebi.

Izlij milost svoju u srca naša,
da i mi uspavana srca budimo,
da posvađane mirimo,
da tvoju ljubav svim ljudima širimo.

Bog je ljubav
i njemu je do svakog našeg srca stalo.
Odazivamo se Isuse,
jer znamo da žetva je velika,
a radnika je malo.