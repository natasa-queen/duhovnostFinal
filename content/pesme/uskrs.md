---
title: Uskrs
date: 2023-03-24T12:13:10.371Z
objavljeno: (*objavljeno u "Katoličkom tjedniku" (br. 14/23))
---
Osvanuo je dugo iščekivani dan, danas je najveći kršćanski blagdan.

Ne dozvolimo da nam Uskrs bude
raskošna trpeza puna hrane,
već otvorimo svoja srca
da u njih uskrsli Isus stane.

Neka nas ispuni svojom milošću,
da ga nosimo uvijek s radošću,
a kad njega u srcu nosimo
na uskršnju trpezu
ljubav i mir donosimo.

Jaganjac Božji,
pobijedi smrt, pobijedi đavla,
otkupi naše grijehe i
sve nam to prazan grob javlja.

Radujmo se kršćani,
tuge nema više,
svako zlo sa lica zemlje On briše.

Ljubav u nama neka vazda blista, jer darovan nam je vječni život,
od uskrsloga Krista.

Isus je živ, ovdje je među nam'
slavimo njegova uskrsnuća dan!
Blagoslovljen Uskrs
neka nam je svima radostan.